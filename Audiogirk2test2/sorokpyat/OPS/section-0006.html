<?xml version="1.0" encoding="utf-8" ?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="hy">
<head>
<meta http-equiv="Content-Type" content="application/xhtml+xml; charset=utf-8" />
<link rel="stylesheet" type="text/css" href="styles.css" />
<title>ԱՌԱՋԻՆ ԳԼՈՒԽ</title>
</head>
<body>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">&#160;</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">&#160;</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">&#160;</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing__OPENPAR_2_CLOSEPAR_"><span style=" font-size: 1.17em;"><a id="auto_bookmark_1"></a>ԱՌԱՋԻՆ ԳԼՈՒԽ</span></p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">&#160;</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing__OPENPAR_1_CLOSEPAR__1">Այս անծանոթ զգացմունքը, որ մեղմ ձանձրույթով հալածում է ինձ, ես վարանում եմ կնքել գեղեցիկ և հանդիսավոր անունով՝ թախիծ: Դա այնպիսի համակործան և այնպիսի եսասեր զգացմունք է, որ նրանից ամաչում եմ, մինչդեռ թախիծը ես միշտ հարգել եմ: Այդ զգացմունքն ինձ անծանոթ էր, բայց գիտեի, թե ինչ է տաղտուկը, ափսոսանքը, ավելի պակաս ինձ ծանոթ էր խղճի խայթը: Իսկ հիմա, ինչ-որ բան՝ մետաքսի պես և՛ հաճելի, և՛ նյարդայնացնող, փաթաթվում է ինձ, անջատում մյուսներից:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">Այս ամառ ես տասնյոթ տարեկան դարձա և կատարելապես երջանիկ էի: «Մյուսներն էին հայրս և նրա սիրուհին՝ Էլզան: Պետք է անմիջապես բացատրեմ այս իրադրությունը, որ կարող է կեղծ թվալ: Հայրս քառասուն տարեկան էր և արդեն տասնհինգ տարուց ի վեր ամուրի էր: Նա երիտասարդ, կենսառատ և կարող տղամարդ էր, և երկու տարի առաջ, գիշերօթիկից դուրս գալիս, ինձ համար դժվար չէր հասկանալ, որ նա սիրուհի ունի: Բայց դժվար էր ինձ հաշտվել այն բանին, որ վեց ամիսը մեկ փոխում է իր սիրուհիներին: Սակայն շատ շուտով նրա հմայքը, այս անհոգ, հեշտ կյանքը, իմ հակումներն այդ փաստը սովորական դարձրին ինձ համար: Հայրս թեթևորեն էր ապրում իր կյանքը. գործերի մեջ ճարպիկ էր, հեշտ ոգևորվում էր, նույնպիսի հեշտությամբ էլ սառչում, և դա կանանց դուր էր գալիս: Ես նրան իսկույն սիրեցի: Սիրեցի քնքշաբար, քանի որ նա բարի էր, վեհանձն, և իմ հանդեպ մեծ գորով էր տածում: Անհնար էր պատկերացնել ավելի լավ բարեկամ, որն ինձնով այդքան զբաղվեր: Ամռան սկզբին նա նույնիսկ այնքան ազնիվ եղավ, որ հարցրեց, թե Էլզայի՝ իր ներկայիս սիրուհու, ընկերակցությունն արդյոք տաղտկալի չի՞ լինի ինձ համար այդ արձակուրդի ընթացքում: Ես միայն քաջալերեցի նրան, քանզի գիտեի, որ կնոջ ներկայության պահանջ ունի և, բացի այդ, Էլզան մեզ չէր հոգնեցնի: Նա բարձրահասակ, շիկահեր աղջիկ էր, կիսով չափ բարձրաշխարհիկ, կիսով չափ ծախու մի կին, որ անխոս դերասանուհի էր աշխատում Շանզ Էլիզեի թատրոններում և բարերում: Նա շատ ազնիվ էր, շատ պարզ և առանց մեծ հավակնությունների: Բացի այդ, այնքան ուրախ էինք մեկնելու առիթով՝ ես ու հայրս, որ ով էլ լիներ մեզ հետ, չէինք առարկի: Միջերկրական ծովի ափին հայրս վարձել էր մեծ, ճերմակ, զմայլելի և առանձնացված մի ամառանոց, որի մասին երազում էինք հունիսի առաջին շոգերից սկսած: Ամառանոցը կառուցված էր բարձրադիր մի հրվանդանի վրա, ճանապարհից թաքնված սոճիների անտառով: Մի արահետ իջնում էր դեպի ժայռերով եզերված ոսկեգույն ծովախորշը, որտեղ ծփում էր ծովը:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">Առաջին օրերն ապշեցնող էին: Շոգից թուլացած, ժամեր էինք անցկացնում լողափում և, բացառությամբ Էլզայի, որի մաշկը կարմրել և տառապանք պատճառելով պլոկվում էր, աստիճանաբար դառնում էինք բրոնզագույն: Հայրս ոտքերի բարդ շարժումներ էր անում, որպեսզի իր՝ Դոն Ժուանի վիճակին չսազող փորը մաշեցներ: Առավոտից ջրի մեջ էի, սառը, զուլալ ջուր, որտեղ գլխիվայր սուզվում էի, թպրտալով ամեն ինչ անում, որպեսզի Փարիզի բոլոր ստվերներն ու փոշիները վրայիցս լվամ: Պառկում էի ծովափին, ավազ առնում բռիս մեջ և թողնում, որ մատներիս արանքով փափուկ ու դեղին շիթով հոսի: Ես մտածում էի, թե ժամանակն էլ այդպես է հոսում, որ սա մի հասարակ միտք է և որ հաճելի է հասարակ մտքեր ունենալ: Ամառ էր:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">Վեցերորդ օրն առաջին անգամ տեսա Սիրիլին: Առագաստավոր նավակ նստած լողում էր ափի երկայնքով: Մեր ծովախորշի առջև նավակը շրջվեց: Ես նրան օգնում էի նավակը շտկելու, մենք ծիծաղում էինք: Իմացա, որ անունը Սիրիլ է, որ իրավաբանության ուսանող է և որ հարևան առանձնատանը մոր հետ արձակուրդն է անցկացնում: Նա իսկապես հարավցու դեմք ուներ, շատ թուխ էր, շատ մարդամոտ, հավասարակշիռ էր ու հովանավորի ինչ-որ բան կար մեջը, որն ինձ դուր էր գալիս: Ընդհանրապես ես խուսափում էի համալսարանի ուսանողներից. նրանք կոպիտ էին, իրենք իրենցով լցված, հատկապես իրենց երիտասարդությամբ, որի մեջ տեսնում էին ապրած դրամաների կամ ձանձրույթի դրդապտճառները: Հորս բարեկամներին շատ ավելի էի գերադասում նրանցից, քառասնամյա տղամարդկանց, որոնք ինձ հետ խոսում էին սիրաբանելով ու խանդաղատանքով, ցուցաբերելով իմ հանդեպ սիրեցյալի և հոր քնքշություն: Բայց Սիրիլն ինձ դուր եկավ: Նա բարձրահասակ էր և երբեմն էլ գեղեցիկ, մի գեղեցկություն, որ վստահություն էր ներշնչում: Չնայած ես չէի բաժանում տգեղ մարդկանց հանդեպ ունեցած հորս հակակրանքը, մի զգացմունք, որը մեզ ստիպում էր հաճախ հանդուրժել տխմարների ընկերակցությունը, բայց և այնպես, արտաքին հմայքներից զուրկ մարդկանց ներկայությամբ ինձ նեղված էի զգում, կարծես բացակա լինեի. նրանց համակերպումն այն մտքին, որ կարող են դուր չգալ, ինձ թվում էր մի անպատշաճ հիվանդություն: Քանզի բոլորս ձգտում էինք մի բանի՝ դուր գալ մյուսներին: Մինչև այսօր էլ չգիտեմ, թե ինչ է թաքնված նվաճելու այդ ձգտման մեջ՝ կենսական ուժերի գերառատությո՞ւն, նկատված լինելու ցանկությո՞ւն, թե՞ ինքդ քեզ վստահ լինելու, զորեղ զգալու մի թաքուն, անխոստովանելի կարիք:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">Սիրիլը գնալիս խոստացավ, որ ինձ առագաստանավակ վարել կսովորեցնի: Մտասույզ տուն եկա ճաշելու և չէի մասնակցում կամ շատ քիչ էի մասնակցում խոսակցությանը: Գրեթե չնկատեցի, որ հայրս նյարդայնացած է: Ճաշից հետո, ինչպես ամեն երեկո, բաց պատշգամբում փռվեցինք բազկաթոռների վրա: Աստղերը կարծես ցրիվ տված լինեին երկնքում: Տարտամորեն հուսալով նայում էի, ու սպասում, թե ժամանակից շուտ կսկսեն երկնքի վրա ակոսներ գծելով ցած ընկնել: Բայց դեռևս հուլիսի սկիզբն էր, և աստղերը չէին շարժվում: Մոտիկ խճերի մեջ երգում էին ծղրիդները: Նրանք պետք է որ հազարներով լինեին՝ լուսնից և տապից հարբած, որպեսզի ամբողջ գիշեր այսպես տարօրինակ երգեին: Ինձ բացատրել էին, որ ծղրիդներն ընդամենը իրար են քսում թևերը, բայց գերադասում էի կարծել, որ նրանց երգն էլ կատուների գարնանային ճիչերի պես կոկորդից է գալիս: Մենք լավ էինք զգում. միայն շորերիս տակ մնացած ավազի հատիկներն էին խանգարում նինջի գրոհներին տրվելու: Այդ պահին հայրս հազաց և շտկվեց իր բազկաթոռում:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">&#8212; Մեզ մոտ հյուր է գալու,&#8212; ասաց նա:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">Ես, հուսակտուր, աչքերս փակեցի: Մենք այնքա՜ն հանգիստ էինք, որ դա չէր կարող երկար տևել, մեկնումեկը պիտի գար խանգարեր:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">&#8212; Շուտ ասա, թե ով,&#8212; գոռաց Էլզան, որ միշտ ծարավի էր բարձրաշխարհիկ մարդկանց ներկայության:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">&#8212; Աննա Լարսենը,&#8212; ասաց հայրս և շրջվեց իմ կողմը:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">Ես նայում էի նրան և շատ զարմացած էի, որպեսզի կարողանայի արձագանքել նրա ասածին:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">&#8212; Ե՛ս նրան առաջարկեցի մեզ մոտ գալ, եթե շատ հոգնի այդ մոդելները ցուցադրելուց, և նա... գալիս է:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">Սա արդեն մտքովս երբեք չէր անցնի: Աննա Լարսենն իմ դժբախտ մոր հին բարեկամուհիներից էր և հորս հետ գրեթե ոչ մի շփում չուներ: Այնուհանդերձ, երկու տարի առաջ, երբ պանսիոնից դուրս եկա, հայրս, որ չգիտեր ինչպես պահել ինձ, ուղարկեց նրա մոտ: Մեկ շաբաթվա ընթացքում Լարսենն ինձ ճաշակով հագցրեց և սովորեցրեց կենցաղավարության կանոնները: Ի պատասխան, նրա հանդեպ լցվեցի երախտագիտությամբ և կրքոտ հիացմունքով, որը նա ճարպկորեն կարողացավ ուղղել իր շրջապատի երիտասարդներից մեկին: Մի խոսքով, նրբանկատության առաջին դասերով և իմ առաջին սիրով ես պարտական եմ Աննա Լարսենին: Քառասուներկու տարեկանում նա շատ գայթակղիչ, շատ նրբագեղ կին էր՝ գեղեցիկ դեմքով, հպարտ, հոգնած և անտարբեր արտահայտությամբ: Այդ անտարբերությունը միակ բանն էր, որի համար կարելի էր նրան մեղադրել: Նա սիրալիր էր, բայց ոչ մարդամոտ: Նրա ամեն ինչը խոսում էր հաստատուն կամքի և հանդարտ ներքինի մասին, ինչից մարդիկ խրտնում էին: Չնայած բաժանված էր և ազատ, խոսք չկար, թե սիրեկան ունի: Այսինքն՝ մեր ծանոթների շրջապատում չէին խոսում: Նա շփվում էր նրբակիրթ, խելացի, զուսպ մարդկանց հետ, իսկ մենք՝ աղմկոտ, արկածների ծարավ մարդկանց հետ, որոնցից հայրս պահանջում էր միայն լինել գեղեցիկ կամ տարօրինակ: Կարծում եմ, որ հորս և ինձ մի քիչ արհամարհում էր զվարճալիքների և սնոտի բաների հանդեպ ունեցած մեր հակումների համար, ինչպես ամեն մի ծայրահեղությունն էր արհամարհում: Մեզ կապող միակ բանը գործնական ճաշերն էին (նա զբաղված էր նորաձևությամբ, իսկ հայրս՝ ռեկլամով), մորս հիշատակը և իմ ճիգերը, որովհետև չնայած Լարսենից քաշվում էի, բայց և մեծ հիացմունք ունեի նրա հանդեպ: Այնուամենայնիվ, նրա անսպասելի գալուստն անժամանակ էր թվում, եթե նկատի առնենք Էլզայի ներկայությունը և Աննայի պատկերացումները դաստիարակության մասին:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">Էլզան հարցերի մի տարափ թափեց Աննայի՝ հասարակության մեջ գրաված դիրքի մասին և գնաց քնելու: Մենակ մնալով հորս հետ, ես նստեցի նրա ոտքերի մոտ: Նա կռացավ և ձեռքերը դրեց ուսիս.</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">&#8212; Քաղցրս, ինչո՞ւ ես այդպես վտիտ: Կարծես անտեր կատվի ձագ լինես: Ես կուզեի գեղեցիկ, շիկահեր աղջիկ ունենալ, մի քիչ փարթամ, ճենապակե աչքերով...</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">&#8212; Հարցն այդ չէ,&#8212; ընդհատեցի հորս: Ինչո՞ւ ես հրավիրել Աննային: Եվ ինչո՞ւ է նա հրավերն ընդունել:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">&#8212; Աստված գիտե: Հավանաբար, քո ծեր հորը տեսնելու համար:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">&#8212; Դու Աննայի սիրած տղամարդկանցից չես,&#8212; ասացի ես:&#8212; Նա շատ խելացի է, նա իրեն հարգող կին է: Իսկ Էլզա՞ն: Դու մտածե՞լ ես Էլզայի մասին: Դու պատկերացնո՞ւմ ես Աննայի և Էլզայի զրույցը: Ես չեմ պատկերացնում:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">&#8212; Այդ մասին չեմ մտածել,&#8212; խոստովանեց հայրս:&#8212; Դա իսկապես սոսկալի է: Սեսիլ, սիրելիս, իսկ եթե վերադառնանք Փարի՞զ:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">Նա, ծոծրակը քորելով, կամաց ծիծաղում էր: Շրջվեցի և նայեցի նրան: Նրա մուգ կապույտ աչքերը փայլում էին, աչքերի շուրջբոլորը սահմանանշված էր մանր կնճիռներով, բերանը ժպիտից բացվել էր: Այծամարդու տեսք ուներ: Ես սկսեցի նրա հետ ծիծաղել, ինչպես միշտ, երբ նա ինքն իրեն քաշում էր բարդությունների մեջ:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">&#8212; Իմ սիրելի մեղսակից,&#8212; ասաց նա:&#8212; Առանց քեզ ի՞նչ կանեի:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_2">Եվ նրա ձայնը այնպես համոզված էր, այնպես քնքույշ, որ ես հասկացա. առանց ինձ հայրս, իրոք, դժբախտ կլիներ: Մինչև ուշ գիշեր խոսում էինք սիրո և դրա կնճռոտ խնդիրների շուրջ: Հորս համար այդ բոլոր խնդիրները հորինովի էին: Նա կտրականապես մերժում էր հավատարմության, հարաբերությունների լրջության, մարդկային պարտավորությունների գաղափարները: Ինձ բացատրում էր, որ այդ բոլորը քմահաճ են ու անպտուղ: Հորիցս բացի ով էլ ասելու լիներ այդ մասին, ինձ կապշեցներ: Բայց ես գիտեի, որ այս պարագայում դա չէր բացառում ո՛չ քնքշությունը, ո՛չ անձնվիրումը, զգացմունքներ, որոնք նրա ուզելուն պես ծնվում էին, քանզի գիտեր, որ դրանք ժամանակավոր են: Այդ պատկերացումներն ինձ հրապուրում էին. արագածին, կատաղի և անցողիկ սեր: Ես դեռ այն տարիքին չէի, երբ հավատարմությունը գրավիչ է: Ես շատ քիչ բան գիտեի սիրո մասին. ժամադրություններ, համբույրներ և տաղտուկ:</p>
</body>
</html>
