<?xml version="1.0" encoding="utf-8" ?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="hy">
<head>
<meta http-equiv="Content-Type" content="application/xhtml+xml; charset=utf-8" />
<link rel="stylesheet" type="text/css" href="styles.css" />
<title>ԱՌԱՋԻՆ ԳԼՈՒԽ</title>
</head>
<body>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">&#160;</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">&#160;</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">&#160;</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing__OPENPAR_1_CLOSEPAR_"><span style=" font-size: 1.17em;"><a id="auto_bookmark_1"></a>ԱՌԱՋԻՆ ԳԼՈՒԽ</span></p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">&#160;</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing__OPENPAR_2_CLOSEPAR__3">Զարմանում եմ, թե ինչպես եմ կարողանում այդ պահից սկսած ամեն ինչ հիշել: Ես ավելի ուշադիր դարձա մյուսների և իմ հանդեպ: Տարերային կյանքը, անհոգ եսասիրությունն ինձ համար միշտ եղել են բնական շքեղություն: Միշտ այդ կյանքով եմ ապրել: Եվ ահա այս մի քանի օրն ինձ այնպես հուզեցին, որ ստիպված էի խոհերիս մեջ ընկնել և ինքս ինձ կողքից դիտել: Ես անցա ինքնազննումի բոլոր արհավիրքներով, բայց չկարողացա ինքս ինձ հետ հաշտվել: «Աննայի հանդեպ տածած իմ զգացմունքները,&#8212; մտածում էի ես,&#8212; տխմար են և ողորմելի, իսկ նրան հորիցս բաժանելու գաղափարը դաժան է»: Բայց, ի վերջո, ինչո՞ւ էի ինքս ինձ այդպես դատապարտում: Մի՞թե ինքս ինձ հետ լինելով, ես ազատ չէի զգալու այն, ինչ պատահում էր ինձ: Կյանքումս առաջին անգամ այդ «եսը” կարծես կիսված լիներ և այդ երկվությունն ինձ սաստիկ զարմացնում էր: Ես պատճառներ էի գտնում, ինքս ինձ շշնջում էի դրանք, գտնում էի, որ անկեղծ եմ, բայց հանկարծ իմ երկրորդ «եսը» մեջտեղ էր գալիս, հերքում իմ փաստարկները, գոռում երեսիս, թե խաբում եմ ինքս ինձ, չնայած իմ փաստարկները ճշմարիտ իմաստ ունեն: Բայց, արդյոք, այդ երկրորդ «եսը» չէ՞ր, որ ինձ մոլորեցնում էր: Եվ այդ հստակատեսությունն, արդյոք, իմ սխալներից ամենավատթարը չէ՞ր: Իմ սենյակում նստած, ժամերով գլուխ էի կոտրում, որպեսզի իմանամ, թե Աննայի ներշնչած վախը և անբարյացակամությունն, արդյոք, հիմք ունե՞ն, թե ես ընդամենը երես առած և եսապաշտ մի աղջիկ եմ, որը կեղծ անկախություն է երազում: Իսկ մինչ այդ, մինչ այս, ես օր&#8212;օրի վրա կամաց&#8212;կամաց նիհարում էի, լողափում միայն քնում էի, իսկ սեղանի մոտ մի տագնապալից լռություն պահպանում, որն, ի վերջո, սկսել էր նրանց ճնշել: Ես հետևում էի Աննայի ամեն մի շարժումին, սեղան նստած՝ շարունակ ասում էի ինքս ինձ. «Ահա, ձեռքը մեկնեց հորս, մի՞թե սա սեր չէ, մի սեր, որի նմանը չի եղել: Եվ այս ժպիտը՝ հասցեագրված ինձ, ի՜նչ տագնապ կա աչքերի խորքում, ինչպե՞ս կարելի է այս ամենի համար նրան ատել»: Բայց հանկարծ նա ասում էր. «Երբ վերադառնանք Փարիզ, Ռեյմոն...»: Այդ պահերին հիշելով մեր կյանքի մեջ թափանցելու և մեզ բաժանելու նրա մտադրությունը՝ ես փշաքաղվում էի: Աննան ինձ թվում էր ավելի ճարպիկ և ավելի սառը: Ինքս ինձ ասում էի. «Նա սառն է, մենք տաքսիրտ ենք, նա սիրում է իշխել, մենք սիրում ենք անկախ լինել, նա անտարբեր է մարդկանց հանդեպ, նրանցով չի հետաքրքրվում, մինչդեռ մենք մեծ սեր ունենք դեպի մարդիկ, նա զուսպ է, մենք զվարթ ենք: Մենք երկուսս իսկական կյանքով ենք ապրում, իսկ նա իր հանդարտախոսությամբ ուզում է սողոսկել մեր միջև, տաքանալ մեզնով, կամաց&#8212;կամաց նվաճել մեր անհոգության բարի ջերմությունը, ուզում է ամեն ինչ գողանալ մեզնից, ասես մի գեղեցիկ օձ լինի»: Գեղեցիկ օձ, գեղեցիկ օձ, կրկնում էի ես: Աննան հաց էր մեկնում, ես հանկարծ ուշքի էի գալիս և մտովին ասում. «Բայց սա խենթություն է, սա Աննան է, խելացի Աննան, որը մտահոգված է քեզնով: Նա պարզապես իրեն սառն է պահում, այստեղ ոչ մի հաշիվ չկա, անտարբերությամբ է, որ կարողանում է կյանքի տգեղ բաներից պաշտպանվել, դա ազնվության գրավական է»: Գեղեցիկ օ՜ձ... Ամոթից կարմրելով, նայում էի նրան և մտովի ներողություն խնդրում: Երբեմն նա հանկարծակիի էր գալիս այդ հայացքներից և զարմանքից, անորոշությունից դեմքը մռայլվում էր, խոսքը՝ կիսատ մնում: Հայացքով, բնազդաբար, հորս էր փնտրում, հայրս ցանկությամբ կամ հիացմունքով նայում էր նրան, առանց հասկանալու Աննայի տագնապների պատճառները: Ի վերջո, ես հասա այն բանին, որ մթնոլորտը դարձավ հեղձուցիչ, և ես ատում էի ինձ:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">Հայրս տառապում էր այնքան, որքան ի վիճակի էր տառապելու: Այսինքն, գրեթե չէր տառապում, որովհետև խենթի պես տարված էր Աննայով. հպարտությունից և հաճույքից խենթացած էր, իսկ նա ապրում էր միայն սրանց համար: Բայցևայնպես, մի օր, երբ առավոտյան լոգանքից հետո ննջում էի լողափում, հայրս նստեց կողքիս և սկսեց նայել ինձ: Ես զգացի նրա հայացքը: Ուզում էի վերկենալ և ինձ սազող սարքովի աշխուժությամբ առաջարկել գնալ լողանալու, երբ նա ձեռքը դրեց գլխիս և ողբաձայն ասաց. &#8212; Աննա, հապա եկեք այս ճպուռին տեսեք, կաշի ու ոսկոր է դարձել, եթե պարապմունքները նրան այս օրը պիտի գցեն, ավելի լավ է դադարեցնի:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">Նա հույս ուներ, որ դրանով ամեն ինչ կհարթի և, անշուշտ, եթե տասն օր առաջ լիներ, ամեն ինչ կհարթվեր: Բայց ես խորացել խճճվել էի հակասական բարդությունների մեջ, և հետկեսօրյա պարապմունքներն այլևս չէին նեղում ինձ, քանի որ Բերգսոնից զատ ոչ մի գիրք չէի բացել:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">Աննան մոտենում էր: Ուշադրությունս նրա խլացած քայլերին պահած, բերանքսիվայր պառկել էի ավազին: Նա նստեց իմ մյուս կողմը և շշնջաց.</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">&#8212; Ճիշտ է, պարապելը նրան օգուտ չի բերում: Իմիջիայլոց, լավ կլիներ, եթե իսկապես պարապեր, ոչ թե սենյակում ետուառաջ քայլեր...</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">Ես շրջվեցի և նայեցի նրան: Որտեղի՞ց գիտեր, որ ես չեմ պարապում: Գուցե գուշակո՞ւմ է իմ մտքերը. ես դրան հավատում էի, նա ամեն ինչի ընդունակ էր: Այդ մտքից սարսռացի:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">&#8212; Ես սենյակում ետուառաջ չեմ քայլում,&#8212; ասացի:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">&#8212; Գուցե այն տղայի՞ն ես կարոտում,&#8212; հարցրեց հայրս:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">&#8212; Ոչ:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">Դա մի քիչ կեղծ էր: Բայց նաև ճիշտ էր, որ ես ժամանակ չէի ունենում Սիրիլի մասին մտածելու:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">&#8212; Բայցևայնպես, երևում է, որ լավ չես,&#8212; խստորեն ասաց հայրս:&#8212; Աննա, տեսնո՞ւմ եք: Կարծես փետրած և փորը հանած հավ լինի, որ դրել են արևի տակ տապակելու:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">&#8212; Սեսիլ, փոքրիկս,&#8212; ասաց Աննան:&#8212; Ճիգ գործեք: Մի քիչ շատ պարապեք և շատ կերեք: Այդ քննությունը շատ կարևոր է...</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">&#8212; Թքել եմ այդ քննության վրա,&#8212; գոռացի ես,&#8212; լսո՞ւմ եք, թքել եմ:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">Հուսահատությունից ուղղակի նայում էի նրա դեմքին՝ հասկացնելու, որ խոսքն ավելի կարևոր բանի մասին էր, քան քննությունը: Ես սպասում էի, որ նա ասեր. «Իսկ ի՞նչ է պատահել», որպեսզի ինձ հարցախեղդ աներ, ստիպեր, որ ամեն ինչ պատմեմ: Եվ նա ինձ կհամոզեր, իր որոշածը կանցկացներ, բայց փոխարենն այլևս նեղված չէի լինի այդ կծու և ստորացնող զգացումներից: Աննան ուշադիր նայում էր ինձ, նրա աչքերի կապույտը սպասումից և խղճի խայթից մգացել էր: Ես հասկացա, որ նրա մտքով անգամ չի անցնում ինձ հարցաքննել, ինձ թեթևացնել ճնշող ապրումներից, նրա մտքով այդպիսի բաներ չեն անցնի, նրա կարծիքով այդպես չեն անում: Նա պատկերացնել անգամ չի կարող, թե ինչ մտքեր են ինձ տանջում, իսկ եթե պատկերացներ, միայն արհամարհանքի և անտարբերության կարժանացներ, այսինքն, այդ մտքերն ուրիշ բանի արժանի էլ չէին: Աննան միշտ գիտեր իրերն անսխալ գնահատել: Ահա թե ինչու երբեք չեմ կարողանա նրա հետ ընդհանուր լեզու գտնել:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">Ես թափով նորից պառկեցի, այտս հպեցի արևից տաքացած ավազին, հառաչեցի և դողացի մի քիչ: Աննայի հանգիստ և վստահ ձեռքը դիպավ ծոծրակիս, ինձ անշարժացրեց, մինչև որ դողս անցավ:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">&#8212; Մի բարդացրեք ձեր կյանքը,&#8212; ասաց նա:&#8212; Դուք, որ այդքան գոհ էիք, այդքան աշխույժ, դուք, որ ոչ մի բանի մասին չէիք մտածում, սկսել եք ապրել միայն ուղեղով և դարձել եք տխուր: Դա ձեզ չի սազում:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">&#8212; Գիտեմ,&#8212; ասացի ես:&#8212; Ես երիտասարդ, անուղեղ, առողջ արարած եմ, զվարթ և տխմար:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">&#8212; Գնանք ճաշենք,&#8212; ասաց նա:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_9">Հայրս հեռացել էր, նա ատում էր նման խոսակցությունները: Ճանապարհին ձեռքս բռնեց և պահեց: Դա ամուր և սփոփող ձեռք էր. այդ ձեռքը սրբում էր սիրո իմ առաջին արցունքները, հանգստության և լիակատար երջանկության պահերին բռնում էր իմ ձեռքը, գողունի սեղմում էր նաև մեղսակցության կամ ծիծաղի պահերին: Ես սովոր էի նաև այդ ձեռքը տեսնել ղեկի վրա կամ երեկոյան՝ բանալին բռնած, բանալու անցքն ապարդյուն փնտրելիս, որևէ կնոջ ուսին, կամ սիգարետը բռնած: Սակայն այդ ձեռքն այլևս ոչինչ չէր կարող ինձ համար անել: Ես շատ ուժեղ սեղմեցի այն: Հայրս դարձավ ինձ և ժպտաց:</p>
</body>
</html>
