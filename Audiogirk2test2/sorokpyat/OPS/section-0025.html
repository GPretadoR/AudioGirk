<?xml version="1.0" encoding="utf-8" ?>
<!DOCTYPE html PUBLIC "-//W3C//DTD XHTML 1.1//EN" "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="hy">
<head>
<meta http-equiv="Content-Type" content="application/xhtml+xml; charset=utf-8" />
<link rel="stylesheet" type="text/css" href="styles.css" />
<title>ՖՐԱՆՍՈՒԱԶ ՍԱԳԱՆԻ «ԲԱՐԵՎ, ԹԱԽԻԾ» ՎԵՊԸ</title>
</head>
<body>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">&#160;</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">&#160;</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">&#160;</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing__OPENPAR_2_CLOSEPAR_"><span style=" font-size: 1.17em;"><a id="auto_bookmark_1"></a>ՖՐԱՆՍՈՒԱԶ ՍԱԳԱՆԻ «ԲԱՐԵՎ, ԹԱԽԻԾ» ՎԵՊԸ</span></p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">&#160;</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing__OPENPAR_1_CLOSEPAR__15">Ֆրանսիացի նշանավոր արձակագրի այս վեպը դասվում է քսաներորդ դարի գրականության բացառիկ երևույթների շարքում: Հիմքեր շատ կան այդպիսի համընդհանուր կարծիքի համար: Օրինակ, հիմնական պատճառը՝ արձակագրի տարիքը: 1954թ. հունվարի 6-ին տասնութամյա Ֆրանսուազ Քուարեսը Փարիզի նշանավոր «Ժուլիար» հրատարակչություն էր հանձնում իր առաջին վեպը, որը երկու ամիս անց լույս էր տեսնելու Ֆրանսուազ Սագան ծածկանունով և դառնալու էր ֆրանսիական, գուցեև համաշխարհային արձակի 50-ական թվականների ուշագրավ փաստերից մեկը: «Բարև, թախիծ»-ը սկզբում լույս տեսավ Փարիզի համար սովորական տպաքանակով՝ 4500: Սակայն երկու տարվա ընթացքում այս թիվը հասավ 650.000-ի: Սա արտակարգ երևույթ էր Փարիզի գրական աշխարհի համար, ուր ամեն տարի մի քանի հազար նոր վեպեր են լույս տեսնում: Հետաքրքիր մի մանրամասն. Փարիզի հրատարակչական գաղտնիքներից անտեղյակ Ֆրանսուազն իր անդրանիկ վեպը «Ժուլիար» հրատարակչությունից զատ, միաժամանակ ներկայացրել էր նաև մեկ այլ նշանավոր հրատարակչության՝ «Պլոն»-ին: Բայց ավելի արագընթաց եղավ առաջինը, որտեղ վեպն ստանալուց տասնմեկ օր անց պայմանագիր կնքվեց տասնինը դեռ չբոլորած սկսնակ գրողի հետ:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">«Բարև, թախիծ»-ը մեկ տարվա ընթացքում դարձավ Ֆրանսիայի ամենից շատ ընթերցվող վեպերից մեկը: Անսպասելի, հակասալից և նույնիսկ ավելի աղմկալից հաջողություն էր սպասվում աշխարհի մի շարք երկրներում: Երկու տարվա մեջ վեպը թարգմանվեց ինը լեզուներով և տպագրվեց տասներկու երկրներում: Եվրոպայում հաջողությունը չափավոր էր, տպաքանակն էլ ամենաշատը՝ 10.000: Իսկ կաթոլիցիզմի մոլեռանդ կենտրոններից մեկում՝ Պորտուգալիայում, գտան, որ այս վեպը ծայրաստիճան անբարո է և մտցրեցին արգելված գրքերի ցուցակի մեջ:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">Սակայն փառահեղ մի հաղթանակ էր սպասվում Միացյալ Նահանգներում, ուր «Բարև, թախիծ»-ի տպաքանակն անցավ մեկ միլիոնից և առաջին տեղը գրավեց տարվա բեստսելերների ցուցակում: Ամերիկյան քննադատներից մեկը գրում էր, որ «մադմուազել Թախիծն այսօր ավելի նշանավոր է, քան Ռիտա Հեյուորտի կամ Մերիլին Մոնրոյի ֆիլմերը»:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">Այս չլսված հաջողությունը՝ մյուս կիսագնդում, հավանաբար պատահական չէր և ուներ իր որոշակի պատճառները, նույնիսկ նախադրյալները: «Բարև, թախիծ»-ն ԱՄՆ-ում լույս տեսավ 1955թ., այսինքն՝ Սելինջերի «Տարեկանի արտում, անդունդի եզրին» հոյակապ վեպից չորս տարի անց: Սագանի հերոսուհու՝ Սեսիլի մուտքն արդեն նախապատրաստված էր ընդհանուր հավանություն գտած Հոլդեն Կոֆիլդի կերպարով: Սելինջերի այս ըմբոստ, արտասովոր և սրամիտ հերոսն, ասես, Սագանի Սեսիլի հարազատ եղբայրը լինի: Երկուսն էլ ընդվզում են իրենց պարտադրված «մեծերի» կանոնների և օրենքների դեմ, երկուսն էլ արհամարհում են զանազան պայմանականություններն ու հասարակության սրբագործած անհեթեթությունները, երկուսն էլ առաջ են մղում իրենց տարերային, բնազդական ազատության ձգտումը, վերջապես երկուսն էլ իրենց զգում են մենակ: Այս միայնության զգացումը, սակայն, էական տարբերություն է մտցնում երկու հասակակից հերոսների միջև: Ամերիկյան նշանավոր գրաքննադատ Մաքսուել Գեյսմարի բնորոշմամբ, Հոլդեն Կոֆիլդը «մեծերի սուտ աշխարհը, ամերիկյան ամբողջ իրականությունը տեսնում էր որպես տարեկանի մի արտ, անդունդի եզրին, որի մեջ հազարավոր երեխաներ են խաղում՝ ահավոր ժայռի պռնկին, իսկ շուրջբոլորը ոչ ոք չկա, ոչ մի հասուն մարդ, ինձնից բացի»: Սակայն Կոֆիլդը, ինչպես շարունակում է Գեյսմարը, միևնույն է, «մնալու է երեխա՝ այս դաժան ու թշնամական աշխարհում, մի երեխա, որը երբեք չի մեծանալու»:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">Այս հարցում Սեսիլն իսկապես տարբերվում է Սելինջերի հերոսից, քանզի նա այլևս երեխա չէ, ավելին, ժամ առաջ մտել է «մեծերի» աշխարհը: Կարելի է ասել, որ 1951թ. մինչև 1954թ., այսինքն՝ Սելինջերի վիպակից մինչև «Բարև, թախիծ», այս հերոսն աճել է, իր ամերիկյան նախատիպի ծանոթ գծերին ավելացնելով նոր, նույնիսկ անսպասելի դիմագծեր: Խոսքն այն մասին չէ, թե Ֆ. Սագանն ազդվել է ամերիկյան արձակից: Դժվար թե. Ֆրանսուազ Քուարեսն ամերիկյան վեպերով բնավ չէր հետաքրքրվում: Այս դեպքում գործել է գրական պրոցեսի ուրիշ, ավելի խորունկ և ավելի նուրբ մի օրինաչափություն, երբ տաղանդի զգայուն ու տեսանող աչքը որսում է ոչ միայն իր միջավայրի, այլև իր ժամանակի բնորոշ դիմագծերը, կերտում օրվա ընդհանրական հերոսին, դրանով իսկ դառնում իրենից առաջ և առանց իր գիտության ստեղծվածի ժառանգողն ու շարունակողը:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">Սագանի Սեսիլը Հոլդեն Կոֆիլդի պես մտահոգված չէ, թե ինչ է լինելու անդունդի եզրին կանգնած երեխաների հետ: Սեսիլն իրեն չի մեկուսացնում «մեծերի» աշխարհից: Ավելին, իրեն զգում է այդ աշխարհի հավասարազոր անդամը, և մյուսներն էլ նրան վերաբերում էր ինչպես հավասարի: Երկու հերոսների արտակարգ նմանության մեջ եղած այս տարբերությունն է, գուցե, վճռական եղել Սագանի վեպի հաջողության համար ԱՄՆ-ում: Նրանց առջև ծանոթ հերոսն էր՝ մի փոքր փոխված, անծանոթ միջավայրի մեջ: Բացի այդ, Սեսիլը հեռու էր Կոֆիլդի սոցիալական դատապարտվածությունից և ազատագրված մութ անորոշությունից, իսկ դառը հեգնանքն ու դաժան ինքնահեգնանքը փոխարինել էր սիրո լուսապսակով: Սակայն այս հասունացումն ավելի դրամատիկ, նույնիսկ ողբերգական իրավիճակների մեջ է գցում Սեսիլին:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">Ֆ. Սագանի դպրոցական ընկերուհիները պատմում են, որ 15-16-ամյա Ֆրանսուազի ամենասիրելի խաղն էր՝ նստել փարիզյան սրճարաններում, սիրային եռանկյունիներ ջոկել այցելուների միջից և, երևակայությամբ, նրանց տեսնել զանազան իրադրությունների մեջ: Սա ավելի շատ գրական խաղ է եղել, ապագա վիպասանի վարժանքները, որոնք հետագայում պիտի դառնային վեպեր ու պիեսներ: Ի դեպ, նրա բոլոր վեպերը կառուցված են այս եռանկյունու վրա, և գուցե սա է նկատի ունեցել քսանամյա, դեռևս մեկ վեպի հեղինակ Սագանը, երբ հարցազրույցներից մեկ ժամանակ հայտարարել է, թե «միևնույն վեպն է գրվում կյանքի ամբողջ ընթացքում»:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">Սագանի դպրոցական տարիների գրական խաղերի շարունակությունն ենք տեսնում «Բարև, թախիծ» վեպում: Տարբերությունը, թերևս, այն է, որ ապագա գրողը ջոկում էր ապագա հերոսներին, իսկ ներկա հերոսը՝ Սեսիլը, որ դեռևս մանկության և հասունացման սահմանագծում է, «մեծերի» հարաբերություններին նայում է որպես խաղի: Ավելի ուշ, Ֆ. Սագանը «Հոգու կապտուկներ» (1972թ.) վեպում այս խաղին նոր բացատրություն է տալու. «Ընթերցողի առջև հեղինակի արյունը ներարկվում է պերսոնաժներին: Այս երևույթը վերջանում է նրանով, որ խամաճիկները դառնում են մարդիկ»: Մինչդեռ Սեսիլը, դեռևս մանկական անհոգությունից չազատագրված, մարդկանց նայում է որպես տիկնիկների: Դեռ ոչինչ, երբ խաղն սկզբնական շրջանում կրում է չար կատակի, անհաջող սրամտության կամ երեխայական քմահաճույքի բնույթ: Սակայն Սեսիլն արբած է, նա համոզված է, որ ամեն ինչ կարող է անել մարդկանց հետ, տնօրինել նրանց ճակատագրերը, ըստ իր պատկերացումների խմբագրել նրանց ճաշակներն ու համակրանքները, նրանց սերն ու ատելությունը: Նա ուրախ է, որ դարձել է «մեծերի» հասարակության լիիրավ անդամ, որ կարող է ազատ վայելել սերը, ապրել նրանց կյանքով, բայց դեռ չի հասկանում, որ սրանք հոգեզուրկ տիկնիկներ չեն, այլ միս ու արյուն, հույսեր ու սպասումներ ունեցող մարդիկ: Այսպիսով, «մեծերի» բռնության դեմ ըմբոստացող աղջնակը դառնում է ավելի սոսկալի բռնակալ, պահանջում, որ մարդիկ իր ուզած ձևով ապրեն ու մտածեն:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">Սեսիլի առաջին արթնացումը տեղի է ունենում այն պահին, երբ Աննան արտասվելով լքում է նրանց. «Այդ պահին նա ուղղվեց, դեմքն այլայլված էր: Նա լալիս էր: Եվ ես հանկարծ գիտակցեցի, որ ձեռք եմ բարձրացրել կենդանի և զգայուն արարածի վրա, և ոչ թե վերացական էության: Մի ժամանակ նա ջահել աղջիկ է եղել, երևի մի քիչ փակված, հետո կին է դարձել: Դարձել է քառասուն տարեկան, միայնակ է եղել, սիրել է մի տղամարդու և հույս է ունեցել, որ նրա հետ տասը տարի, գուցեև քսան տարի կապրի: Իսկ ես... այս դեմքը, այս դեմքը, սա իմ գործն էր»:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">Սակայն ավելի ծանր հարված է սպասվում Սեսիլին՝ Աննայի մահը: Ըստ որում, Սեսիլը համոզված է, որ Աննան ինքնասպան է եղել: Ճիշտ է, վթարը տեղի է ունեցել ճանապարհի ամենավտանգավոր տեղում, այնուհանդերձ, Սեսիլը ենթադրում է, որ «Աննան մեզ մի փառահեղ և մեծահոգի նվեր արեց, մի հսկայական հույս թողնելով մտածելու, որ դա վթար էր: Վտանգավոր մի վայր, անկայուն մեքենա: Եվ մենք, մեր բնավորության թուլություններից մղված, շատ շուտով կընդունենք այդ նվերը»: Ի՞նչ է մնում որպես արդյունք, միանգամից «մեծերի» աշխարհը մտած աղջկա մոտ. «Ինչ-որ բան է մեջս բարձրանում, ես աչքերս փակում եմ և մեջս բարձրացող այդ բանը կոչում իր անունով. բարև, թախիծ»:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">Այս դժվարին հասունացման պտուղը, թախիծը, որի մասին պատկերացնել անգամ չէր կարող Սելինջերի հերոսը, հանդուգն ըմբոստության, պատանեկան նեգատիվիզմի, անվերապահ համոզվածության առաջին դառը պտուղն է: Սեսիլը բավական ծանր գնով է հնարավորություն ստանում ստուգելու իր ճշմարտությունները կյանքում:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">Ընթերցողների մոտ կարող է հարց ծագել, թե ինչպիսի՞ն է ի վերջո այս վեպի հերոսուհին, համակրո՞ւմ է արդյոք հեղինակը նրան, թե՞ ոչ: Արդեն տեսանք, որ Սեսիլը զգայուն և խելացի անձնավորություն է, որ նա անհրաժեշտ հետևություններ արեց իր, չնայած մանկական, բայց ծանր հետևանքներ ունեցած խաղերից: Նա սովորեց հասկանալ և սիրել մարդկանց: Հեղինակն, ասես մի կողմ քաշված, մեր առջև դրել է խոստովանող հերոսուհուն, որը չնայած դժվարությամբ, սակայն սկսել է ճանաչել չարն ու բարին, իսկական սերը և վաղանցուկ հրապուրանքը: Հեղինակը կարիք չունի շեշտեր դնելու որոշ ճշմարտությունների վրա, քանզի ընթերցողը հերոսի հետ միասին անցնում է փորձությունների, կորուստների և հայտնագործումների ճանապարհով և համոզվում, որ, այո, սերը կարող է կյանքի իմաստ լինել, սակայն սերը միայն հաճույք ու վայելք չէ, այլև պարտավորություն և պատասխանատվություն:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">Կարող է զարմանք առաջացնել, թե տասնութամյա, կյանքի փորձից գրեթե զուրկ աղջիկն ինչպես է կարողանում այդպիսի համոզչականությամբ կառուցել հոգեբանական բարդ տեսարանները: Կարելի է ենթադրել, թե հեղինակը ինքնակենսագրական վեպ է գրել (իրոք, շատերն էին այդպես ենթադրում) կամ մեր առջև գրական մի վունդերկինդ է: Այս զարմանալի վարպետության գաղտնիքը բացում է ինքը՝ հեղինակը: Հարցազրույցներից մեկի ժամանակ, երբ հարցրել են, թե որքանո՞վ է ինքնակենսագրական վեպը, Սագանը պատասխանել է. «այնքանով, որքանով առնչվում է ինձ հասակակից մի աղջկա, որի հետ որոշ ընդհանրություններ ունեմ»:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">Փորձը ցույց է տալիս, որ երիտասարդ արձակագիրները շատ հաճախ սկսում են իրենց սուղ կյանքը հուշապատումի վերածելուց, և լինում է նույնիսկ այնպես, որ կյանքի այս աղքատիկ պաշարը տասնյակ տարիներ, փշուր-փշուր մատուցվում է ընթերցողներին: Սագանն էլ ինքնակենսագրական տարրեր է մտցրել, սակայն վեպում տեսնում ենք նրա կենսագրության այն դրվագները (ի դեպ չափավոր), որոնք «որոշ ընդհանրություններ ունեն» իր ժամանակի հերոսի և խնդիրների հետ: Առաջին իսկ քայլերից տաղանդավոր գրողը կարողացել է հաղթահարել ինքնապատումով բավարարվելու դյուրին գայթակղությունը: Իսկ տասնութամյա գրողի վարպետության գաղտնիքը բացում է ինքը՝ Սագանը «Իմ ամենալավ հիշատակները» (1984թ.) հուշագրության մեջ: Նա պատմում է, որ տասներկու տարեկանում պատմական պիեսներ էր գրում և քնելուց առաջ միշտ կարդում հարազատներին: Իսկ դասընկերուհիների վկայությամբ, Ֆրանսուազը դեռևս տասը տարեկանից է սկսել գրել: Նախ բանաստեղծություններ, իսկ ավելի ուշ՝ 15-16 տարեկանում, վեպեր ու պատմվածքներ: Այս աշխատանքը տաղանդավոր մարդու համար անհետևանք չէր կարող մնալ: Բացի այդ, Սագանը նաև մոլի ընթերցող է եղել և «Բարև թախիծ»-ն սկսելիս հրաշալի գիտեր աշխարհի լավագույն վիպասանների ստեղծագործությունները: Նրա սիրած հեղինակներն էին Պրուստը և Տուրգենևը, Ժիդը և Դոստոևսկին, Ստենդալը և Տոլստոյը:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">«Բարև, թախիծ» վեպը լույս տեսնելու օրերին լրագրողներից մեկն այսպիսի հերթափոխ էր տեսնում ֆրանսիական գրականության անվանի վիպասանուհիների մեջ. «Հանճարեղ, արտառոց Կոլետը ծնվեց այն տարին, երբ ավարտվում էր Ժորժ Սանդի աղմկալից կյանքը: Ֆրանսուազ Սագանն իր առաջին վեպը տպագրեց այն տարին, երբ մահացավ Կոլետը»:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">Լրագրողն իրավացի էր: «Բարև, թախիծ»-ին հաջորդած մոտ երկու տասնյակ վեպերն ու պիեսները համոզեցին, որ Սագանն իսկապես այդ փառահեղ ավանդների արժանի շարունակողն էր:</p>
<p class="P_Standard__And__Arian_Grqi__And__12pt__And__Left_Alignment__And__Left_Indent__And__Right_Indent__And__Spacing_After__And__Spacing_Before__And__Line_Spacing_21">Ալեքսանդր ԹՈՓՉՅԱՆ</p>
<p class="P_Standard__And__Left_Indent__And__Right_Indent__And__Spacing_After"><span style=" font-family: 'Arian Grqi'; font-size: 1.00em;">հունվար, 1987թ. Երևան</span></p>
</body>
</html>
